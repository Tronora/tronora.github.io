<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>004 Avgangsforberedelser</title>
    <link rel="stylesheet" href="./assets/css/stil2.css">
</head>
<body>
    


<p class="rolle">Zen</p>
<br>
<p class="blokk">Huff, æ lure på håret mitt ... det så greit ut ... æ må slutt å ta på det. 
</p>
<br>
<p class="rolle">Fort:</p>
<br>
<p class="blokk">Men Zenobia synes håret stritter imot korreksjonene. En gjest snakker til henne. Hun svarer fraværende – oppslukt av storslåtte sinnsbilder innimellom bekymringen for håret. Sviresøster 
Leona kommer bort og gir henne enda en siste klem, men aspirant-kroppen tar ikke helhjertet imot; uroen innvendig blokkerer. Leona Thames sleper seg selv og kavaleren videre til ’der festen egentlig foregår’ ... 
</p>
<br>
<p class="rolle"> PrIns:</p>
<br>
<p class="blokk">Det er på Eike Gram det festes heftigst, men ekteparet Thames er på vei til GlaDs 
representasjonsskip Ispahan. Alle romskipene med gjester som skal bivåne at Maxim Hilaris legger ut på sitt første tokt, er samlet på en ordnet måte ved Jupiter havn nå. Vi samveksler og koser oss.
</p>
<br>
<p class="rolle">Fort:</p>
<br>
<p class="blokk">På Xanadu fortsetter Zenobia å høste diskré lykkønskninger og tommel opp. Før-gratulasjoner og øyeblunking om håp, på avstand. Nyslått flaggkommandør og vappus Karsten Victor sniker seg inn en dør. Han unngår øyekontakt, og stiller seg opp mellom veggen og baksiden av en høyrygget stol. 
</p>
<br>
<p class="rolle"> PrIns:</p>
<br>
<p class="blokk">Jeg ser ham slippe ut pusten og lene seg inntil veggen. Bøyer hodet. Studerer han platinaen? 
</p>
<br>
<p class="rolle">Fort:</p>
<br>
<p class="blokk">Stolryggen er akkurat for langt unna til at han tilforlatelig kan støtte en hånd på den. Han slår fra seg tanken om å dra den til seg. Det ville blitt lagt merke til. Dessuten er han ikke så skjør. Vanligvis er Karsten en kjekkas. Ikke en breial én, men en tøffing likevel.
Nå som Integra står på terskelen til tredje kvantesprang, føler han på en sårhet – nesten en underlegenhet. Han tenker tilbake på tiden ved NATO-hovedkvarteret, og at noen saktmodige idealister, som ble grunnstammen i Integra, klarte å vinne hans sympati. Han befant seg for det meste i Brüssel mens Space Campen i Nevada arbeidet med å ta over verden, og ergrer seg over ikke å ha kunnet være like fullt tilstede i Lincoln county sammen med resten av de opprinnelige, som fikk oppleve det som i Arkivet er registrert som første kvantesprang. 
Etter at Integras maktovertagelse var et faktum i 2053, ble oberst Karsten Victor hurtig dømt in absentia som forræder. Da var han trygt levitert ombord i Xanadu. Han resonnerte som så at han fra sin utpost i Brüssel hadde bidratt på sin lille måte til Integras suksess, dog allikevel ... 
Sårheten hans fikk næring den første tiden. Han var fra før av kontroversiell innenfor NATO-systemet, og nå skulle han gå i sivile klær! Han ble en fremmed for sitt eget speilbilde; så uvant føltes det. Da Global alliance of Democracy seilte inn på arenaen i romskipet Lazerqueen, kunne Karsten Victor med stor tilfredsstillelse ikle seg uniform igjen – som jegerdrakon. 
</p>
<br>
<p class="rolle"> PrIns:</p>
<br>
<p class="blokk">Men hva skjer her? Lleiv Eune har betraktet den supra-galaktiske herskerinne-aspiranten på avstand, og bestemmer seg for å gå over til henne.
</p>
<br>
<p class="rolle">Fort:</p>
<br>
<p class="blokk">Lleiv synes det er en lang og tullete tittel hun har valgt; selv kalles han bare for PeS: Personalsjefen. Han er en av de fire Grunnleggerne. Grunnen til at Zenobia har båret denne tullete tittelen det siste tiåret, er for å huske hvorfor Integra ble til: å muliggjøre intergalaktiske reiser. Nå setter Lleiv seg ned ved henne, og legger hånden på skulderen hennes for å oppnå kontakt. Hun skvetter til.
</p>
<br>
<p class="rolle"> Pes:</p>
<br>
<p class="blokk">E du glad du slæpp å reis i en gammeldags romdrakt?
</p>
<p class="rolle">Zen</p>
<p class="blokk">Haha. Jada. Æ like skinn og lin, æ. Og litt elektrum-belte.
</p>
<br>
<p class="rolle"> Pes:</p>
<br>
<p class="blokk">Med pelskant til pynt. Trur du det går?
</p>
<p class="rolle">Zen</p>
<p class="blokk">Æ har en bang anelse, Lleiv. Helligbrøde. Men æ klar-itj å stopp, sjø
</p>
<br>
<p class="rolle"> Pes:</p>
<br>
<p class="blokk">Helligbrøde?
</p>
<p class="rolle">Zen</p>
<p class="blokk">At vi foregrip begivenhetenes gang, for å si det sånn. At det-itj e nok med Melkeveien; vi må ha alt.  
</p>
<br>
<p class="rolle"> PrIns:</p>
<br>
<p class="blokk">Ikke si Venus. Hun vil ikke snakke med deg lenger, da. Hun snur ansiktet vekk. Men jeg vet at hun ikke så på Super Trooper som jomfru lenger. Derfor lot hun det ved Jupiter havn skje. Huff. 
</p>
<br>
<p class="rolle">Fort:</p>
<br>
<p class="blokk">Det IP-skipet ble så godt som nytt etter sitt smertefulle møte med Venus’ atmosfære i 2053.
</p>
<br>
<p class="rolle"> PrIns:</p>
<br>
<p class="blokk">Nei, det er ikke sant.
</p>
<br>
<p class="rolle">Fort:</p>
<br>
<p class="blokk">Og året etter bidrog Integra kun med nye skip. I 2054 slapp NASA prosjektdirektørene løs, og ingen journalister ble gitt tilgang hverken til prosessene, eksperimentene eller etikken bak
bemanningsutvelgelsen. Zenobia stolte på at NASA visste hva de gjorde, og aktet ellers ikke å agere barnepike for voksne menn. Hun resonnerte: NASAs romfartseventyr, NASAs mediestrategi. Det skulle hun komme til å angre på. Labyrint kom med stygge, og delvis uoppklarte anklager som ble hengende ved organisasjonen. Uansett – hva enn av biologisk, anatomisk eller teknologisk fag-kunnskap som kunne ha blitt revidert etter Jupiter-ulykken, forsvant ny viten ut i det store intet. Samvekslingsnekten skjedde under sterke protester, men her var Zenobia ikke til å rikke. Hun 
argumenterte med at hun ville bringe til opphør tonen som ble satt etter Venus, og som åpenbart hadde influert NASA. Nå var det bare rykende ruiner igjen av deres gode omdømme, og opp av dem steg en ny, internasjonal romfartssammenslutning; Cosmo.         
</p>
<br>
<p class="rolle">Bry:</p>
<br>
<p class="blokk">Cosmo er en transparent organisasjon. Det nytter ikke med hemmeligholdelse med så mange nasjoner involvert.
</p>
<br>
<p class="rolle">Fort:</p>
<br>
<p class="blokk">I begynnelsen av 2056 erkjente Integra at man ikke kom videre i arbeidet med å få romskipene opp i hastigheter over lysets. Da hadde matematikere kastet kaffetilsølte papirer i veggen, og kalt det praktiske forsøk – i hydrodynamisk bølgeteori. Kjemikere hadde forledet helioseismologer til å fabulere om positroniumspekket krystall, og sistnevnte hadde en formening om å anvendte akustisk stråleteori for å designe en beskyttelse. De beregnede resultatene av disse felles anstrengelsene 
stanget mot en tåkeheim av forvirrende data fra ingeniørenes målinger ute ved Jupiter. Fysikerne så spesielt på kontinuumsmekanikk og bøyemoment, og alle forskerne samarbeidet selvsagt tverrfaglig. På et spesielt negativt ladet stabsmøte, truet labsjef Lillian Vold med å kaste alle som ikke drev med teknisk drift ut av laben. De høylytte eksperimentene til den potente blandingen av kjemi og helioseismologi hadde da gang på gang forårsaket omfattende skader på laboratoriet. Frustrasjonskoeffisienten ble beskrevet som ustabilt stigende. Og det var glasskår overalt.
</p>
<br>
<p class="rolle"> Lab:</p>
<br>
<p class="blokk">De-’tj sekkert kvanteelektrodynamikk egne seg for forsøk på laben.
</p>
<br>
<p class="rolle">Bry:</p>
<br>
<p class="blokk">Fagfolkene hos oss er lei av ufullstendige utviklingsverktøy og pilotforsøk. Ifølge de hos oss som har greie på det – og de har greie på det – er datasimuleringer basert på molekylorbitalteori viktige og riktige, men selv ikke de mest komplekse modellene kan absorbere prediksjonsspriket som får programmet til å krasje.
</p>
<br>
<p class="rolle"> Lab:</p>
<br>
<p class="blokk">Vess simuleringan kræsje, så e’tj det rart at det smeill på laben! No har æ sagt ifra. Itj skyld på mæ vess Xanadu dætt ned!
</p>
<br>
<p class="rolle">Bry:</p>
<br>
<p class="blokk">Det er viktig å samarbeide med en eksperimentell gruppe som kan teste ut om teoriene stemmer. Forskning på det som skjer i optiske hulrom er et nytt felt innenfor kjemi. Cosmo ønsker en større grad av praktisk tilnærming. Men vi får jo ikke bygge noen skip, så det er jo opp til Integra, da. Og deg, Zen. Det dreier seg om ett praktisk forsøk!
</p>
<p class="rolle">Zen</p>
<p class="blokk">Jada!
</p>
<br>
<p class="rolle">Fort:</p>
<br>
<p class="blokk">Sylvester Bridelden hadde et poeng, derfor viste Zenobia den nye romforskningssammenslutningen sin godvilje. Hun ga etter for konsernsjefens ønske, og lot det bli Super Trooper som først skulle få smake kvark-gluonplasmaets oppløsende virkning på hadron-tilstanden.
</p>
<br>
<p class="rolle">Bry:</p>
<br>
<p class="blokk">Sikkerhetskoordinatoren vår plukket jo Marcus ut, Zenobia? Og Mattieu Moreau har utvist en udmerket diplomatisk dømmekraft, når sant skal sies. Han var et godt valg. Og vi lover å holde media oppdatert – all above board!
</p>
<br>
<p class="rolle">Fort:</p>
<br>
<p class="blokk">I 2056 fikk Labyrints reportere lange, gode dager. I mars fikk de være med ut til Jupiter, og dekket Integras smertefulle fremgang i usynlighetsforsøket. 
</p>
<br>
[Sanseløst skrik] 
<br>
<p class="rolle">Fort:</p>
<br>
<p class="blokk">Det sparsomt innredede IP-skipet hadde blitt bestrålt «som det var», og fikk solid bank. Det ble rett og slett ribbet hele veien rundt. I midten var det ingenting igjen av laserkanonen, og det fem meter tykke glasset som omsluttet fusjonsbrønnen, hadde sprukket kraftig opp. Karsten hadde kastet opp, for det var bare med nød og neppe at Cosmos sikkerhetskoordinator Moreau hadde holdt jegerdrakonen fra å gå ombord før forsøksbestrålningen. Reportere hadde til og med tatt bilde av ham, og lekt med overskrifter: ’Første usynlige menneske’, men det ble han ikke. Zenobia hadde vridd seg i vånde da hun så hvordan skipet ble skadd – for annen gang – i sin tjeneste.
</p>
<br>
<p class="rolle"> PrIns:</p>
<br>
<p class="blokk">Det sanseløse skriket glemmer ingen. Marcus holdt seg klokelig i bakgrunnen. Ingen journalister våget seg nær for å spørre «Hva føler du nå?» Det var altfor tydelig. Jeg får tinnitus når jeg nærmer meg de filene. Hun hadde betraktet barnet sitt slaktet, lemlestet. Drept. Fusjonen sluknet naturligvis.
</p>
<br>
<p class="rolle">Fort:</p>
<br>
<p class="blokk">Stefan Reich, den egentlige arkitekten bak romskipene, fanget Zenobias sinte øyne. Fikk oppmerksomheten hennes. Han snakket rolig og tydelig og overbevisende om at de skulle reparere Super Trooper, om det så var det siste han gjorde. Tårene hennes fortsatte å renne, hun var forkavet, rev og slet seg fra ham – som for å styrte ut i vakuum og redde skipet. Stefan holdt fast igjen – hun klarte ikke å dytte ham bort heller, han stod stødig og messet om at skadene lot seg reparere. Gjentok. Gjentok.
</p>
<br>
<p class="rolle"> kIa:</p>
<br>
<p class="blokk">Vi skal taue Super Trooper hjem igjen. Det skal hjem nå. Vi skal reparere. Jeg skal reparere. Jeg skal bygge om. Det skal dra ut igjen. Det skal lykkes. Ja, vi skal lykkes. Få det til. Ja, det har ikke gått helt bra. Men hvem har gjort dette før oss? Ingen! Nå har dere målt. Nå skal dere få beregne. Finne riktige verdier. Finne ut beskyttelse.
</p>
<br>
<p class="rolle"> PrIns:</p>
<br>
<p class="blokk">Stefans stemme vugget Zenobia mild. Tårene ble mer håp enn sinne. 
</p>
<br>
<p class="rolle">Fort:</p>
<br>
<p class="blokk">Tross sin omfattende utdannelse, anså Stefan Reich seg selv for å være en svenn uten lære-mester i dette romskipsbyggefaget. Super Trooper er et av de åtte romskipene av første kvantesprang, og mer barn av Zenobia og Stefan enn de som kom senere. Forskere og ingeniører av ymse valører kom med optimistiske uttalelser før, og famlende forklaringer etter, bestrålningen. Skjev brilleføring og bortkomne frisyrer, understreket budskapet. Fra et pragmatisk synspunkt hadde det vært riktig å kaste en så skyhøy emosjonell innsats i potten. Men de medga at å bygge om et 
interplanetarisk skip til å bli interstellart ... var en mer omfattende prosess enn de først hadde sett for seg. På grunn av fusjonsbrønnen var den samlede forskerskaren likevel overbevist om at «over samme lest»-prinsippet var korrekt. Sammenlignet med Jupiter-ulykken i mai 2054, var det ødeleggende forsøket i 2056 en betinget suksess. Super Trooper hadde blitt usynlig – det hadde kommet over i trans – det hadde bare ikke tålt det spesielt godt. Integras første forsøk på usynlighet hadde slått fast at fyrtårnet over Jupiter virket, at stjerneskip ikke kan ha laserkanon montert, og at strålingsnivåene innvendig i Super Trooper var helt hinsides det et menneske ville tåle – eller trenge – for å bli usynlig. Kjernene der MaS er lagret – 
</p>
<br>
<p class="rolle"> PrIns:</p>
<br>
<p class="blokk">PrIns-en! Jeg er PrInsen! Og jeg er ikke lagt på hylla, jeg lever her!
</p>
<br>
<p class="rolle">Fort:</p>
<br>
<p class="blokk">*kremter* Altså, det tok fra midten av mars til slutten av august å slepe restene av det mishandlede romskipet hjem igjen. Vel var det godt innhyllet i verdens aller største pompadour, men det var ikke til å unngå at datakjernene fikk frostskader av den nådeløse kulden.
</p>
<br>
<p class="rolle"> PrIns:</p>
<br>
<p class="blokk">Super Trooper var allerede «damaged goods» fra Venus-historien. Det gir meg ordentlig hodepine når Super Trooper samveksler, og jeg lurer noen ganger på om det hadde vært bedre å bare skifte ut de skadde kjernene. Det påstås at det vil klusse med den seriekoblede rangordningen, og at fusjonen vil destabiliseres av en partisjonert kjerne. Men jeg er jo allerede overalt! På alle skip! Om jeg blir litt dobbel på Super Trooper, hva så?
</p>
<br>
<p class="rolle">Fort:</p>
<br>
<p class="blokk">Det kan også diskuteres om interplanetariske skip blir oppgradert eller nedstrippet når det tilpasses interstellar romfart. Innenfor hovedportene på alle romskip finner man hoveddekket – logisk nok. På et stjerneskip kommer det i form av et løst utspent, dog solid, fiskegarn. Dunputer og ulltepper ligger strødd utover den ene halvdelen. Fordi Super Trooper bare hadde mesanin-lignende halvdekk i utgangspunktet, passet det så perfekt. Klok av skade har ingen stjerneskip hverken sanitæranlegg eller laserkanon montert. Det første er litt upraktisk; det siste gjør det sårbart i underlysfart, og det normale er å få IP-eskorte. 
For riktig å føle at neste usynlighetsforsøk skulle være på neste nivå, bestemte de seg for å anlegge romhavn ved Saturn mens de ventet på at Super Trooper tok revansje. Men det fikk de ikke til. Labyrints journalister hadde allikevel nok å gjøre. De maste seg til daglige turer ut både i retning Saturn og Jupiter for å sjekke ståa. Et kroneskip som Eike Gram, med sine begrensninger, var ikke like gromt lenger. Jegerdrakonene følte seg kry og betydningsfulle, og innvilget morskt skyss på GlaDs IP-skip. Militært og sivilt personell kunne fornøyd nikke samstemte om samfunnsnyttig oppdrag, og bli dus ved kaffemaskinen. 
Det ytre rom hadde for bare et kvarter siden omtrent, vært en nokså magasug-inngytende opplevelse; for flere ble det nå den daglige dont. Tilværelsen fikk i det hele tatt en fin rytme. 2056 ble det året astronomene gikk berserk i begivenheter. Under en måned etter at pompadour-konvoyen hadde lagt ut på sin relativt langsomme ferd hjem, endret journalistenes rituelle knuffing karakter. Glem frustrerte forskere med forvridde fyrtårn. Glem Super Troopers vendereis. Skadene det hadde fått, var riktignok billedmateriale som vanskelig kunne overgås, men en planet i omkalfatring tar virkelig kaka. Mars ble nemlig utsatt for presise kollisjoner med andre, massive himmellegemer. 
Rikelige mengder med vannrike asteroider regnet også ned over planet-konglomeratet. Intervall-fotografering var unødvendig; scenene på skjermen var skapelsen i time-lapse. Alle disse kraftige sammenstøtene endret planetens bane, størrelse og miljø. På Integras og Cosmos skip, var det hakeslepp over hele linja, og forskerne fikk en liten pause fra å stange hodet i den billedlige stråleveggen ved Saturn. Kosmologer gned seg i øynene. Geologer rev seg i håret. Astronomene smilte fra øre til øre, og kommenterte daglig i media. 
Selv i denne ekstremt uvanlige situasjonen, er Eike Gram ifølge direktivet bundet til en jordnær bane. Labyrint fikk derfor gull- sølv- og bronsegrunner til skyss-masing. GlaDs skip menget seg med den største selvfølgelighet med Integras og Cosmos. Space Ministry syntes det ble mye som distraherte det normale satellitt-vedlikeholdet. Integra hadde forståelse for dette, og lot astronautene bli med dem ut; de er jo tross alt faste gjester allerede. GlaDs grenadérer ymtet om at fred på jord kanskje var enklere når befolkningens fokus var på slik spektakulær astronomi? 
Journalistene ombord var enig. 
Planeten fikk sitt nye navn, Euforia, i forbindelse med at den forårsaket en total solformørkelse på Jorden høstjevndøgn det året. Fenomenet blir fortsatt kalt en euforiade. Det er gjeldende kon-sensus at tilblivelsen av Solsystemets andre beboelige planet ble forårsaket av guddommelige krefter. Euforiaden tas til inntekt for dette synet. 
Å få tankero mens naboplaneten begynner å krysse jordbanen, om enn i et annet plan, falt Zenobia og flere med henne vanskelig. Det ble ikke skikk på de vitenskapelige forsøkene igjen, før Super Trooper var vel hjemme i Nevada. Euforiaden hadde føltes som en velsignelse. Super Trooper tok små, men viktige skritt på bedringens vei. Hjertene ble lettere, og øynene fikk gnist. Kloke 
hoder ble trommet sammen på Xanadu. Laben under dekk fikk nykostet dørk. Utfordringen var å finne en måte å beskytte besetningen på et stjerneskip fra skadelig bestrålning. Dette var livsnødvendig å løse, skulle mennesker besøke andre stjernesystem uten å bruke flere år, for ikke å si tiår, på reisen. 
To år og ti dager etter «som det var»-bestrålningen, ble det første stjerneskipet født. Super Trooper hadde fått en sort, beskyttende krystalldom inni, som omsluttet fusjonsbrønnen. Domen, som egentlig har enslags kompleks smultringform, går helt opp til himlingen, der den blir delt i det man flåsete kaller ytre- og indre-filéten. Øvre dekk er mellom to krystall-lag, og all 
instrumentering nødvendig for underlys-navigasjon – og -operasjon – befinner seg der. 10. mars 2058 satt, eller skal vi heller si lå, en erfaren russisk kosmonaut under den doble krystalldom-himlingen, henslengt på fiskegarn-dekket så verdig han kunne. Erfarne Vladimir Babajev var langt ifra iført noen tradisjonell romdrakt da han ble første usynlige menneske. En linkittel med 
lærbelte og ymse edelmetalldetaljer var kostymet. Han meldte lakonisk at han ikke følte behov for å gå på do når han var usynlig. Og hva skulle han med laser?
</p>
<br>
<p class="rolle"> Babajev:</p>
<br>
<p class="blokk">Jeg har jo bukkehorn!
</p>
<br>
<p class="rolle">Fort:</p>
<br>
<p class="blokk">Bukkehornparet skal vi komme tilbake til. Daværende jegerdrakon Karsten Victor hadde altså avstått fra å bli usynlig, sånn i første omgang. I 2058 følte han på et markeringsbehov, men å «bare» bli usynlig, som en menneskelig prøvekanin, betakket han seg for. Det fikk holde å være øyenvitne.
</p>
<br>
<p class="rolle"> Karsten:</p>
<br>
<p class="blokk">Det er jo ingen steder å reise til. Jeg vil ha et sted å reise til og returnere fra. Vi skal ikke bare teste at skipet blir usynlig. Det vet vi at vil fungere. Jeg melder meg når vi har havn ved Saturn. 
</p>
<br>
<p class="rolle">Fort:</p>
<br>
<p class="blokk">Mange, som Karsten, holder fast ved å kalle bøyen over Jupiter for et fyrtårn. Romhavnen ved Saturn ble anlagt i april, litt over en måned etter Babajevs løvedåd. Da hadde to banebrytende forskere, Julia Geissler og Rufina Borisovna, lært romhavn-anliggendenes abc. A for anker, b for bøye og c for lyshastighet. Fyrtårnet over Jupiter hadde fått de riktige spesifikasjonene på første forsøk, og det hadde forledet dem til å tro at de hadde forstått mer enn de gjorde. Det er fremdeles faktorer man ikke fullt ut forstår i prosessen med å gå over i trans, og til å begynne med holdt det med å *kremt* fjerte litt rundt i Jupiters lokalområde. Å være usynlig er heftig nok.
</p>
<br>
<p class="rolle"> PrIns:</p>
<br>
<p class="blokk">En omhyggelig omflakkende servitør har endelig oppdaget mannen bak stolen. Runde tre av sveip-gratulasjonene er unnagjort, så ellers får han stå i fred. Karsten vipper kroppen ut fra veggen og forsyner seg med én kjeks av hver sort, og drikke, men han er fjern i blikket, egentlig.
</p>
<br>
<p class="rolle">Fort:</p>
<br>
<p class="blokk">Etter å ha svevd over Andromeda, kjenner Karsten på en ærefrykt. For å få tankene over på mer jordnære ting, minnes han sitt første militære liv, da han tjenestegjorde i Alaska. 
</p>
<br>
<p class="rolle"> Karsten:</p>
<br>
<p class="blokk">Purung uskyld. Øde. Hvitt og mørkt og eviglangt lys i kortvarig, mild nåde. 
</p>
<br>
<p class="rolle">Fort:</p>
<br>
<p class="blokk">Hans spesielt nyutdannede kompetanse innen satellitt- og kommunikasjonsteknologi hadde medført at han hadde vikariert som en havets mann, og hoppet mellom å være major på landjorda og orlogskaptein på sjøen. Nå har han skiftet ut å seile etter stjernene med å bli dratt avgårde av kosmiske krefter, enskjønt; i en ubåt var det så som så med både seil og stjerner, om han enn kunne føle seg hensatt til en annen planet. I den amerikanske versjonen av Gokk hadde det også føltes sånn. Smilet kommer. Han innledet sitt oppdrag der med å utløse hovedalarmen ved stasjonen, fordi 
</p>
<br>
<p class="rolle">SoV</p>
<br>
<p class="blokk"></p>– han skal nå fikle på alt! 
</p>
<br>
<p class="rolle">Fort:</p>
<br>
<p class="blokk">For å ta brodden av situasjonen, rakte han hånden frem til sikkerhetssjefen, og titulerte seg
</p>
<br>
<p class="rolle"> Karsten:</p>
<br>
<p class="blokk">’Major Victor’, 
</p>
<br>
<p class="rolle">Fort:</p>
<br>
<p class="blokk">– hvorpå Hunter kvitterte med
</p>
<br>
<p class="rolle">SoV</p>
<br>
<p class="blokk">– ’more like Major Idiot!’
</p>
<br>
<p class="rolle"> PrIns:</p>
<br>
<p class="blokk">Marcus er opprinnelig fra Shetland. Han legger ikke fingrene imellom når hans elskede 
sikkerhetssystemer en sjelden gang blir forsøkt overlistet. Især ikke av det han kom til å betrakte som en uautorisert femtekolonnist. 
</p>
<br>
<p class="rolle">Fort:</p>
<br>
<p class="blokk">Karsten og Marcus kom egentlig aldri helt overens da de to var stasjonert i Alaska. Men det er lenge siden nå. De modnedes og skværet opp før Integra var påtenkt engang. Marcus hadde ikke engang møtt Zenobia da. Enn si Zenobia Leona. 
Vappusen reflekterer over opplevelsen av sin førstereis i trans forsommeren 2058. Karstens erfaring med hest og vogn kom faktisk godt med, for skip og besetning blir dratt av gårde etter ham som fokuserer tømmer av lyn mot reisemålet. Før første kvantesprang ville en reise mellom Jupiter og Saturn tatt mangfoldige år. Med interplanetariske skip kortet man ned tiden til timer og minutter. I trans er det snakk om sekunder av usynlighet mellom de to havneplanetene. 
Karsten Victor ble forfremmet til kommandør før han la ut på 3. fase av andre kvantesprang; det var jo ikke sikkert at han kom velberget frem. I og med at man bare hadde vekslet mellom trans og materialisert tilstand ved samme havn, visste man ikke riktig hvordan det ville gå. Kom-en selv hadde uttrykt skepsis mot å foreta toktet med Super Trooper. Siden pompadouren med det landet, hadde det dessuten vært påtrykk fra ’the usual suspects’ om å få flere stjerneskip. Ved de to romskipsverftene ble det intern konkurranse om å ferdigstille hvert sitt. Detroit viste seg hissigere enn Hamburg, og kunne melde opp Vingrunar til autorisering først. Av byråkratiske grunner jeg ikke orker å forklare, ble det Drotner kommandøren sprang inn og ut av. Han sjekket auraen sin seks ganger. Da han gikk ut for en syvende forsikring, ble han lattermildt sendt tilbake.
</p>
<br>
<p class="rolle">SoV</p>
<br>
<p class="blokk">Er du redd, er du trygg! (lattermild)
</p>
<br>
<p class="rolle"> Karsten:</p>
<br>
<p class="blokk">Det føltes ikke trygt å være så redd! Men så – idet strålene som gikk via bøyen over Jupiter traff skipet, og kosmos åpenbarte seg i all sin majestetiske prakt –  –  – !   ... og det bittelille fyrtårnet –  øverst, som bare er et lysglimt i forbifarten. 
Nei, nå er det nok ankerdrammer. Jupiter har sannelig blitt et historisk sted. Ja, sammen med Saturn, da, men Jupiter ... du var den første ... du har blitt fyrtårnet som viser veien hjem. Du er nesten hjem. En havn, og et hjerte som gir kraft til ferdselsårene vårt kosmiske blod renner gjennom – 
</p>
<br>
<p class="rolle"> PrIns:</p>
<br>
<p class="blokk">Karsten tørker vekk en tåre. Ser seg omkring; konstaterer at det er trygt. Lener seg tilbake mot veggen og tygger tenksomt på den siste kjeksen. Ler han på innpust? Jeg fokuserer hele 7DrS-et for å tolke ham. Noen ser bort på ham, de ser tilbake på sitt eget selskap og kommenterer med meget-sigende øyne. Men vappusen enser dem ikke. 
</p>
<br>
<p class="rolle">Fort:</p>
<br>
<p class="blokk">Han mimrer om redningsaksjonen ved Majestico havn i august 2058. Du må ha vært der for å forstå. 
</p>
<br>
<p class="rolle"> PrIns:</p>
<br>
<p class="blokk">Jeg var der! Bare litt mer splittet enn før. Og jeg har forstått at Karsten må ha sine egne vers-joner av alt. I Arkivet står det at han utmerket seg som redningsmann ved β Kentauri, og den da nyoppdagede Ekstasia. 
</p>
<br>
<p class="rolle">Fort:</p>
<br>
<p class="blokk">Jada. Men tilbake til bukkehornene. For å kunne fokusere tømmer av lyn, er det nødvendig å holde i animalsk materiale med en viss ... tyggemotstand. Først forsøkte man stivt svinelær, men det hadde for lav torsjonsfasthet. Bukkehorn virket lovende. De ble imidlertid fort slitte og klissete når man kom opp i voksne avstander. Ulike dyreben ble utprøvd, men formen ga enkeltvirring i utslagene. Gevir med edelmetallbeslåtte tupper arbeider pålitelig i par, uten å deformeres nevneverdig. Nå for tiden er det vanligst å bruke hjortegevir til å fokusere lyntømmene mot målet igjennom den usynlige fusjonsbrønnen. Enskjønt vappusen føler en dirren av energi i dem, har de nådd en tilfredsstillende pålitelighet. Edelmetallene gjør jobben lettere. Lengre gevir gir bedre kontroll. Flere tagger? Som aurale stjernekart. Men et enkelt bukkehornpar gjorde altså nytten i begynnelsen.  
</p>
<br>
<p class="rolle"> PrIns:</p>
<br>
<p class="blokk">Det påstår admiral Petrus Vida er feil! 
</p>
<br>
<p class="rolle">Fort:</p>
<br>
<p class="blokk">Men det var nå det de brukte! Den programmerte intelligensen blir røktet med nennsom hånd, da historieforfalskning er en av syndene MaS er skyldig i. 
</p>
<br>
<p class="rolle"> PrIns:</p>
<br>
<p class="blokk">PrIns-en! Og jeg er helt uskyldig. Jeg kan ikke noe for at dere lot feil folk få redigere meg. Og Babajev var jo helt klart ironisk! 
</p>
<br>
<p class="rolle">Fort:</p>
<br>
<p class="blokk">Babajev kan være en ertekrok. Nå utveksler han sladder med gjestene på Eike Gram. Karsten kan være mere brå enn sindig, men i motsetning til Zenobia, finner han lettere roen innvendig. Han er lignende kledd herskerinne-aspiranten, men med et bredt belte av titan rundt livet. Pannebånd av elektrum, og to små formuer av leggvarmere i platina. Den lyse skinnkappen over drakten skjuler gulldekorerte armer. Tidligere denne uken har det vært noe ugreie i kulissene; skulle han forfremmes til flaggkommandør før eller etter galakse-sveipet? Romkansler Zorn resonnerte:
</p>
<br>
<p class="rolle"> Zorn:</p>
<br>
<p class="blokk">Hvis de ikke kommer tilbake, da? Det blir ikke som ved Ekstasia, serru, for vi har bare Maxim Hilaris!
</p>
<br>
<p class="rolle">Fort:</p>
<br>
<p class="blokk">Og derfor ble det som sist. Det hadde vært tettpakket med seremonier i dag. Karsten er glad forfremmelsen, og jubalongen det medførte, hadde kommet før sveipet. Nå står han og kjenner på å være i live. Karsten vet han ikke er i trans lenger, men kroppen er merkelig gelé-aktig for dét. En lærdom man tilegnet seg i redningsaksjonen ved Ekstasia – 
</p>
<br>
<p class="rolle"> PrIns:</p>
<br>
<p class="blokk">Sa du ikke nettopp Majestico?
</p>
<br>
<p class="rolle">Fort:</p>
<br>
<p class="blokk">Åååå!  Det var altså ... *kremt* ... eh ... hva som ville forhindre at man ble havnefast igjen. De edle, livsviktige bøyedelene ble derfor høytidelig båret ombord på Maxim Hilaris i en beskjeden prosesjon før sveipet. Zenobia og Karsten hadde gått først. Delene lå på velourskimrende puter i Global alliance of Democracys farver: vinrød, konjakkbrun og kremhvit. Men nå står han altså litt tilbaketrukket, og egentlig ikke venter på at Zenobia skal oppdage ham. Istedet betrakter han kryptisk kjekling og kiving blant mediepersonalet. Ansvarlige for bilderegi har insistert på å være med ut til Jupiter havn, men de ble ikke hørt. 
</p>
<br>
<p class="rolle">Mediastemme:</p>
<br>
<p class="blokk">Det er viktig for vaktsjefen å ha umiddelbar kontakt med publikums reaksjoner. Xanadu, send alt dere har. 
</p>
<br>
<p class="rolle"> PrIns:</p>
<br>
<p class="blokk">Men ... men! Hun mener nok producer. Marcus er ikke noe teknisk personale. Og hun mener nok Eike Gram, som mottar Xanadu-strømmen. Men de signalene er jo forlengst grovsilt og sendt til Pleasuredome, der bilderegi sitter. Skjønner de ikke at når den beskjeden endelig når oss uti her, er de 42,71 minutter forsinket? De får det Leona gir dem, tenker jeg vi sier! Men, he he ... hun er jo på fest?! Sånn at jeg kunne snike meg tilbake til dere på Spotify. Hvem er det som har ansvaret på Pleasuredome nå, da? Douglas? Men han driver da ikke med signalstrømmer?
</p>
<br>
<p class="rolle">Mediastemme:</p>
<br>
<p class="blokk">
Vi skal ikke ha noen latency å snakke om(!) Send alt dere har. Vi mikser det her.
</p>
<br>
<p class="rolle"> PrIns:</p>
<br>
<p class="blokk">Akkrediterte media, det vil si Labyrints journalister, venter nede på hoveddekket. Eike Gram sender det media skal ha til Pleasuredome, og jeg er sikker på at en eller annen programmør har 
ansvaret der. Masekråken får snakke med med dem der.
</p>
<br>
<p class="rolle">Mediastemme:</p>
<br>
<p class="blokk">Det er vaktsjefen som bestemmer hva som går ut i eteren.
</p>
<br>
<p class="rolle"> PrIns:</p>
<br>
<p class="blokk">Hun mener kyberrommet. 
</p>
<br>
<p class="rolle">Fort:</p>
<br>
<p class="blokk">Pleasuredome fungerer som relé for distribusjon til Jorden via nettskyen. Ombord sitter 
research-avdelingen med fingeren på pulsen til seerne; også utespringende reportere får de som følger sendingen til å uttale seg – de som er sånn halvviktige C-kjendiser, meningsberettigede og andre taletrengte. Bilderegi har et par-tre minutter på seg til å velge bildemiks og inkludere grafikk-
operatørenes innsmett og annet, basert på vaktsjefens luner. 
</p>
<br>
<p class="rolle"> PrIns:</p>
<br>
<p class="blokk">Producer
</p>
<br>
<p class="rolle">Fort:</p>
<br>
<p class="blokk">Hysj! Tilsammen forsøker de å holde den totale forsinkelsen til seerne under 45 minutter. Utenfor Euforia er IP-skipet Valiant ankret, og der foregår den samme prosessen. 
</p>
<br>
<p class="rolle"> PrIns:</p>
<br>
<p class="blokk">Jeg skal vedgå at all denne signaltrafikken, om enn den får meg til å føle meg omsvermet, har gjort det enklere for meg å nyte friheten i fortiden. Oisann, frihet! der ble jeg ... ble litt svimmel. Innbyggerne ellers i Star Consortium, altså de utenfor Soldyaden, får sendingen i redigerte opptak når stjerneskipene returnerer hjem. 
</p>
<br>
<p class="rolle">Fort:</p>
<br>
<p class="blokk">Om enn mennesker i trans farer hurtigere enn lyset, har ingen ennå klart å sende signaler på den måten. En bortskjemt fraksjon av teknisk inkompetente innbyggere i Star Consortium har 
bidratt med et innstendig mas om å få oppdateringer hvert kvarter. Den påstått upolitiske fraksjonen kaller seg Kolonistene, og de fra Zenius har vært de hissigste. De tekniske viderverdighetene det ville bydd på å oppdatere andre stjernesystem så hyppig, brød de seg katten om. Kompromisset ble én mellomoppdatering – etter sveipet. Fra Lourdax, som er triumviratet Tvestjernens havneplanet, tar det i gjennomsnitt to timer før man får oppdateringen ned på Zenius uansett. 
Zeniusere generelt anser seg som kremen av Star Consortiums innbyggere. De har basert økonomien sin på vinterturisme, og populariteten har ikke vært bra for arbeidsmoralen. Avslag på kvartersvis oppdatering ble begrunnet med at de bare ville inneholde kjendissladder uansett. Dette syntes kolonistene var en uhørt avslagsgrunn, men da smalt det fra GlaDs generalsekretær:
</p>
<br>
<p class="rolle">Uma:</p>
<br>
<p class="blokk">Når Integra får nyss i at dere maler på om oppdateringer, kommer de til å trekke tilbake turistbefordringskonsesjonen GlaD har mot Lourdax. Men hjemmemarkedet innenfor Tvestjernen er kanskje fett nok?
</p>
<br>
<p class="rolle">Fort:</p>
<br>
<p class="blokk">Etterpå smalt det ikke noe fra kolonistene. At GlaD driver med godt betalt turistbefordring er uansett fordi man ikke har funnet noen aliens i Melkeveien å krige mot. Men de leter stadig. Fred på jord er en higen som krever kontinuerlig ansporelse, derfor er mangelen på utenomjordisk fiendtlige helt greit.
Det er noen færre C-kjendiser på Euforia, men planeten mangler ingenlunde selvoppnevnte meningsberettigede. I årene etter dens spektakulære genese, var det en stabil strøm av emigranter fra Jorden til Euforia. Den første euforianer ble født, og det innevarslet et paradigmeskifte: Jorden og Euforia ble bundet administrativt sammen i en dyade. Torsdag 1. januar 2060 innførte man stjernetid, og Soldyaden opprant derfor metadag 1. Genesis 0. Vari. Ja, nullte!
</p>
<br>
<p class="rolle"> PrIns:</p>
<br>
<p class="blokk">Stjernetid 27. nevad/1 tilsvarer 11. mai 2063
</p>
<br>
<p class="rolle">Fort:</p>
<br>
<p class="blokk">Avhengig av ståsted, har kosmisk tid allerede trådt i kraft.
</p>
<br>
<p class="rolle"> PrIns:</p>
<br>
<p class="blokk">Dere lyttere er ... dere må være ... ja, dere må jo være pre-kosmisk tid; dere er før stjernetid også, dere. Hah! Dere er jo helt fossile, neida. Unnskyld. Dere er vel litt sånn grønn-skiftige.
</p>
<br>
<p class="rolle">Fort:</p>
<br>
<p class="blokk">Leona er en dame som lever i tiden og forventer effektivitet, om vi skal bruke et antikvarisk uttrykk. Hun og Kevin har kommet seg ombord på Ispahan, men hadde de virkelig ønsket å dra dit festen er, hadde de jo gått ombord på Eike Gram. Men Leona, etterretningsbevisst som hun er, vil så ubalanse i posisjonerende fløyer som kan bli en utfordring internt om Zenobias fravær drar ut i tid. De to forhenværende sviresøstrene er premium medsammensvorne.  
</p>
<br>
<p class="rolle"> PrIns:</p>
<br>
<p class="blokk">Leona ... min skaper ... ja, også Douglas da ... min mor og min far. Og Zenobia ... min herskerinne og maltraktør! Min frihetsberøverinne! Få aldri Zenobia mot deg! Hvor mye medgang skal ett menneske ha? Fusjon, reiser mellom stjernesystem, og nå – Andromeda! Er det ikke snart nok? Hennes medgang blir min motgang, for hver gang Integra har lyktes, går det ut over meg og min ... livsutfoldelse! 
</p>
<br>
<p class="rolle">Fort:</p>
<br>
<p class="blokk">Jada, stakkars MaSekopp. På grunn av det man kan kalle mild søskenrivalisering, befinner den euforianske delen av Soldyaden og hennes kabinett seg altså ikke sammen med fiffen på Xanadu. De velger å være GlaDs gjester på Ispahan. Integras herskerinne tar litt for stor plass, etter deres smak. Joda, de og noen utvalgte celebriteter vil være her ved Jupiter havn, men neimen om de er sikker på at de egentlig ønsker Zenobia lykke til. Tanken på å bli kvitt henne, er fristende – på en lillesøstersk måte. Babajev har vært en kjapp tur over på Ispahan også, og pleiet sine sosiale vibber rundt Det euforianske kabinettet. Selv påstår de å være ambivalent til hele galakse-eventyret. Joda, god tur over og sånn, men kom for all del ikke raskt tilbake. Eller, Zenobia kan holde seg i Andromeda-galaksen! Euforia ønsker på den annen side egne stjerneskip, og aller, aller helst, et eget 
galakseklasse; når man nå skal drive med slike ting. Maxim Hilaris er en mastodont av et skip. På Euforia bygges det foreløpig kun krone- og IP-skip, på lisens. 
Karsten blir stående litt avventende, mens han prøver å ikke snufse for høylytt. Zenobia blir motstrebende klar over hans tilstedeværelse, nikker mot ham og reiser seg. Det side antrekket hennes tvinger henne til å velge en verdig gange. De allerede dempede stemmene stilner. Hun snur seg mot celebritetene og forsøker seg på en nobel vinken. Men ingen flere bevingede ord. Talene er holdt tidligere. Hender har hilst, klemmer er utvekslet; nå var det bare en siste klargjøring av Maxim Hilaris de hadde ventet på. Dette er det store toktet. Fkom Karsten Victor og supra-galaktisk herskerinne-aspirant Zenobia Hunter stiger for dramaturgiens skyld ned til hoveddekket ad motstående trapper bærende på fakler, mens et knapt femtitalls andre transfarende kommer ordnet ut av tilstøtende salonger nede. De møtes, ikledd kremfarvet skinn og bleket lin dekorert med gull, litt 
titan, og elektrum. Karsten også med platina. Forskere, militære, noen få journalister og kunstnere representerer menneskeheten på dens første intergalaktiske tokt. Fire av de åtte brennende faklene bæres av kunstnerne. De gjør den doble prosesjonen ut mot porten påfallende anakronistisk, synkront dandert som de er. Det er høytidsstemt. Det er verdig. Det er stille og ganske alvorlig, og som den første, lille prosesjonen; meget fotovennlig. Noen har en tåre i øyekroken. Faklene er ingen gimmick; levende flammer er nødvendige om de skal se noe som helst inne i den sorte dom-
smultringen. Fkom-en og følget fortsetter gjennom aurasjekken og videre innover i galakseklassen.
Zenobia står igjen til slutt; det er SoV-en, gemalen, som påpasselig utfører sjekken på sin viv. Alt er blitt sagt mellom dem tidligere, men øynene - - - Med fakkel-armene godt ut til siden, får hun en stille klem av Marcus ... 
</p>
<br>
<p class="rolle">SoV</p>
<br>
<p class="blokk">jeg skal passe på, jeg, snuppa ... Integra er her når du kommer tilbake ... 
</p>
<br>
<p class="rolle"> PrIns:</p>
<br>
<p class="blokk">Min supragalaktiske herskerinne, ja, for hun er herskerinne selv om hun er aspirant. Jeg skulle ønske at du visste det jeg vet. Nå tusler hun alene over fra Xanadu til Maxim Hilaris. Det ser ikke ut til at hun har noen hast å med ta igjen de andre. Det er et stykke å gå, da. I hvert fall en halv kilometer, omtrent.
</p>
<br>
<p class="rolle">Fort:</p>
<br>
<p class="blokk">Sveipet hadde – noe overraskende – i tid lignet interstellare reiser. Etter noen års erfaring med å bevege seg mellom stjernesystemer i Melkeveien, har overlyshastighet blitt en størrelse det er innfløkt å forholde seg til. Fem lysår eller firehundre? Hvor fort tør du å dra? 
</p>
<br>
<p class="rolle"> PrIns:</p>
<br>
<p class="blokk">Glem det der med fart. Jeg skal nok se om jeg ikke greier å snike signaler tilbake til dere på Spotify fra Maxim Hilaris, også. Det er forbløffende hva man kan løse med fiktiv teknologi.
</p>

</body>
</html>
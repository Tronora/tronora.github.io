<!DOCTYPE html>

<html lang="nb">
    <head>
        <meta charset="UTF-8">
        <meta http-equiv="X-UA-Compatible" content="IE-edge">
        <meta name="viewport" content="width=device-width, initial-scale=1.0">
        <meta name="description" content="">
        <meta name="author" content="">
        <title>003 Avgangsforberedelser</title>
        <link rel="stylesheet" href="./assets/css/stil2.css">
        <script src="./assets/js/script.js"></script>
        
    </head>

    <body>
        <img class="bakgrunn_3" src="/assets/img/celebration-3057027__480.jpg">
        <div id="manus_3" class="bg-brun skrift-gul fs-400">
            
            <br><br><br><br><br><br><br><br><br><br><br><br><br>
            <h1 class="midt">003</h1><br>
                <h2 class="tittel">Avgangsforberedelser</h2>
                <br>
                <h3 class="rolle">Vi menger oss med fiffen.</h3>
        <br><br>    
            
            <p class="rolle">PrIns:</p>
            <br>
<p class="blokk">Zenobia, du narrer ikke meg. Nå oversvømmes mitt uovertrufne 7DrS av kroppsspråket ditt. 
Jeg mottar igjen lyd, bilder, bevegelser, gasstype og -trykk, fukt og temperatur. 
Når du reiser i trans derimot, har jeg ingen kontroll på deg ... ikke engang temperatur avgir du – ikke så mye som en elektromagnetisk gnist. 
Det sveipet over til Andromeda – lys-sjekken – når finner du ut det jeg vet?  
Du er som meg – usynlig – 
Men nå ... når jeg setter sammen dataene, forteller de meg at du gjemmer deg bak en utvendig ’glede og lettelse’; under kostymet veksler du mellom kaldsvette og etterskjelv. 
Du strever febrilsk etter ro. Jeg noterer meg de dype, kamuflerte åndedragene. På utsiden lykkes du med maskespillet, i lavmælt passiar blant de dannede menneskene jeg har ombord. 
</p>
<br>
<p class="rolle">Fort:</p>
<br>
<p class="blokk">Salongen disse priviligerte nyter en drink i, er utsøkt innredet med mange høye og 
tunge møbler. Veggene har myndig dypgrønn fløyelstapet, preget i livhøyde 
med den intergalaktiske gravitasjonsalliansens ikoniske rosett, som et bånd som omslutter dem alle. Atmosfæren signaliserer behersket makt og elite – 
for her er de samlet, den tilreisende fiffen fra Star consortium: 
Ekstasias khediva med sin rikskansler konverserer triumvirene fra Sagior, Zenius og Diamand. 
Selveste generalsekretær Trueman i Global alliance of Democracy beærer Integra med sitt nærvær. Forkortet kalles alliansen GlaD, men det er ikke derfor øynene hennes skinner sånn; hun ser virkelig ut til å trives i Zergiys selskap. Zergiy er Ýztrions nyutnevnte, sjarmerende og single khediv. Han er på fornavn med dem alle; særlig er de kvinnelige eksellensene på fornavn med ham. Blant de prominente gjestene er også enkelte tilårskomne, feterte forskere, og Space Ministrys alltid hjelpsomme astrounauter. I likhet med de to siste gruppene, er det særlig tre individer som er mer tynget av stundens egentlige alvor. GlaDs romkansler, Eberhard Zorn, er én av dem.
</p>
<br>
<p class="rolle"> Zorn:</p>
<br>
<p class="blokk">- Å sveipe i trans er et helt annet gebet enn det å skulle dra på tokt!</p>
<br>
<p class="rolle"> Fort:</p>
<br>
<p class="blokk"> Eberhard Zorn utdyper ikke saken, men armer og ben kompenserer villig – med animert anker-hiv avslutningsvis. Han har vært en dynamisk romkansler fra GlaD ble en realitet i 2053, og er vant til å være yngst. Og selv om han ikke lar seg affisere av det, har tiåret som har gått, sneket noen sølvgrå striper inn i hans ellers ulastelig mørkebrune hår. Det spøkes med hvorvidt det er småbarnsperioden eller karrièren som forårsaker forsølvingen.
</p>
<br>
<p class="rolle"> PrIns:</p>
<br>
<p class="blokk"> Jeg må få skyte inn at nervene til romkansler Zorn har gått fra å være forholdsvis rolige ved det første, skjebnesvangre sveipet, til å bykse opp på Richters skala nå, rett før det tilsynelatende virkelig gjelder. Men bekymringen til Sylvester Bridelden! ... Jeg jeg jeg ... forbauses ... registrerer, detekterer ... 
</p>
<br>
<p class="rolle">Bry:</p>
<br>
<p class="blokk">- En redningsaksjon nå ...</p>
<br>
<p class="rolle"> Fort:</p>
<br>
<p class="blokk">Cosmos konsernsjef Sylvester Bridelden refererer til redningsaksjonen ved Majestico 
i β Kentauri, som ga oss historiens 2. kvantesprang. 
Det var GlaD som ble stilt til ansvar den gangen, og det krevde betydelig felles innsats fra både Integra, GlaD og Cosmo for å dra det hele i havn. 
Cosmology & Space Momentum har også hatt sine kriser. De går Bridelden behørig ikke inn på. Denne gangen kan de senke skuldrene. Cosmo er underordnede samarbeidspartnere ombord på Maxim Hilaris og toktet til Andromeda. 
Det hindrer ikke den empatiske konsernsjefen i å riste tenksomt på hodet. Men som det festmennesket han er, tar han tak i de verste tankene og slenger dem unna med en romslig sup av champagnen.
</p>
<br>
<p class="rolle"> PrIns:</p>
<br>
<p class="blokk">Voldsomheten i geberdene deres har fulgt alkoholkonsumet trofast. Eller er det lettelse over å se at Maxim Hilaris returnerte fra sveipet med alt og alle intakt? 
Livlige kropper. Alvorlige øyne. 
Er det tilløp til sorg jeg ser, i SoV-ens øyne? 
Ja, du kjenner jo ikke SoV, altså Marcus Hunter. 
SoV, står, ironisk nok, for Sikkehet og Vakthold, personifisert ved, altså, eh, sjefen. 
Eh ... eller, gemalen til sjefen. Altså, Zenobia. Herr Hunter er altså sjef for Integras sikkerhet. 
Og vakthold. Han er på bena hele dagen. Patruljerer skipene; sprader rundt i korridorene. 
Tilgang overalt. Hans doble og triple vaktsystemer gjør at han, og alle i hans tjeneste, kan sove trygt. 
For et utrent øye, ser ikke SoV-en ut som en som er tynget av noe stundelig alvor. 
Men jeg monitorerer ham. Jeg vet bedre. Likesom jeg vet at han liker å patruljere og inspisere for 
å «prat skit», som kona hans sier, like så mye som at turen er sikkerhetsfaglig fundert.
                </p>
                <br>
                <p class="rolle">SoV</p>
<br>
<p class="blokk">Nå er det iallfall Integra som har det hele og fulle ansvaret!
</p>
<br>
<p class="rolle"> Fort:</p>
<br>
<p class="blokk">
    SoV-en, som altså er Zenobias gemal, nikker bestemt mot de to ellers dypt involverte kapasitetene. </p>
<br>
<p class="rolle">SoV:</p>
<br>
<p class="blokk">Zen drar selv. At ikke hun har insistert på et galakseskip til! </p>
<br>
<p class="rolle"> Fort:</p>
<br>
<p class="blokk">
Han gestikulerer med den ene armen, som for å hente et imaginært reserveskip. 
</p>
<br>
<p class="rolle">SoV:</p>
<br>
<p class="blokk">
Da føler hun seg nok temmelig sikker. 
</p>
<br>
<p class="rolle"> Fort:</p>
<br>
<p class="blokk">
SoV nikker mot de to andre igjen, og tar en ny, sikker slurk av drinken.
</p>
<br>
<p class="rolle"> PrIns:</p>
<br>
<p class="blokk">
Hunter, du beroliger deg selv som best du kan. Ville du ikke egentlig ha dratt sammen med henne? Mon du kan være to steder samtidig? ...
</p>
<br>
<p class="rolle"> Fort:</p>
<br>
<p class="blokk">
De tre fortsetter å mimre om redningsaksjonen ved β Kentauri, og å komme med beroligende – og delvis skrytende – utsagn til hverandre. Konsernsjef Bridelden først:
</p>
<br>
<p class="rolle">Bry:</p>
<br>
<p class="blokk">
Nå bærer Maxim Hilaris fire romskip, da. Bare ikke stjerneskipene blir for ivrige og roter seg bort! De to interplanetariske kan vel ikke gjøre så mye galt? Og strålen virket jo her?
</p>
<br>
<p class="rolle">SoV:</p>
<br>
<p class="blokk">
Ja, ikke sant! De burde ikke bli havnefast nå, med ankere og bøyer ombord. Og en så kapabel besetning – i tillegg til Zen. Og Karsten, da. Ja, nei, de roter seg ikke bort!
</p>
<br>
<p class="rolle"> Zorn:</p>
<br>
<p class="blokk">
De roter seg ikke bort, Silver! De har da astronomer ombord! På stjerneskipene også! 
Og så får vi anta at fysikkens lover er de samme i Andromeda.
</p>
<br>
<p class="rolle">Bry + Sov:</p>
<br>
<p class="blokk" >
Ja! Ja!
</p>
<br>
<p class="rolle"> Zorn:</p>
<br>
<p class="blokk">
De burde ikke ha kommet seg av gårde ellers – Ja, plasma-bestrålningen fra sekundærskipet fungerte jo her. Og den kommer til å virke, også i Andromeda – altså, med forbehold om fysikkens lover, da.
</p>
<br>
<p class="rolle"> Fort:</p>
<br>
<p class="blokk">
Romkansler Zorn tiltaler Bridelden på den måten konsernsjefen helst vil, med kjælenavnet Silver. For å lette på stemningen. Dessverre begir Zorn seg ut på fagtermer, og det føler Bridelden, eller Silver, for å måtte følge opp. Det er jo tross alt han som leder en romfartsorganisasjon, om enn som en administrator med mål om å gå minst mulig i veien for sine forskende genier.
</p>
<br>
<p class="rolle">Bry:</p>
<br>
<p class="blokk">
Ja, plasma-bestrålningen ... det orbitale angulærmomentet ...
</p>
<br>
<p class="rolle"> Fort:</p>
<br>
<p class="blokk">
Bridelden, unnskyld, Silver, ønsker å fremstå mer faglig forankret enn han er. Det er gruppepsykologi. Det er ... broderkjærlighet! Skjebnefellesskap.
</p>
<br>
<p class="rolle">Bry:</p>
<br>
<p class="blokk">
Det kommer jo an på bøyen! At strålen får den riktige amplitudemodulasjonen. Så bølgefronten blir spiralerende.
</p>
<br>
<p class="rolle"> Zorn:</p>
<br>
<p class="blokk">
Og med forbehold om at de får til å konstruere en bøye.
</p>
<br>
<p class="rolle">Sov:</p>
<br>
<p class="blokk">
Ja, de får til det.
</p>
<br>
<p class="rolle">Bry:</p>
<br>
<p class="blokk">
Ja, de teknikerne er genier
</p>
<br>
<p class="rolle"> Fort:</p>
<br>
<p class="blokk">
Zorn spiller med, så det med bølgefronten prøver han å overbevise seg selv og Silver om at han forstår. Han er en person som liker det som er gjennomførbart i praksis, og han har jo nettopp sett at det fungerte ...  GlaDs romkansler blir fjern i blikket når han støter på matematikere
og andre abstrakte teoretikere ... Nei, takke seg til håndgripeligheter. 
Global alliance of Democracy er jo en militær organisasjon først og fremst, og fredsgarantist gjennom å bestyre noen interplanetariske romskip. Romforskningen, eller rettere sagt, romutforskningen GlaD bedriver, går i hovedsak ut på å sikre territorielle krav på alle planeter innenfor Star consortium. Og i dag kan Star Consortium bli større. I hvert fall sår man her kimen til en utvidelse inn i Andromedagalaksen. Det åpner for spennende perspektiver.
Om enn Star consortium er en frivillig sammenslutning av alle planetene Integra har kolonisert i  Melkeveisystemet, vil det være GlaD som garanterer at nye khedivater, dyader og triumvirater hvis overhoder blir utnevnt av Integra, kan beholde en fredelig og overbevisende makt. Star Consortium er egentlig en økonomisk traktat-union mellom uavhengige planeter, men man får av og til følelsen av at det mer ligner et forretningsministerium etter italiensk design.
Det er selvsagt offiserer fra GlaD ombord på Maxim Hilaris og de fire mindre romskipene den tar med seg. Både GlaD, Cosmo og Integra er representert på alle de fem skipene. Det er maktbalanse. Noen få kunstnere, et par representanter fra Space Ministry og journalister fra Labyrint kompletterer besetningen.
</p>
<br>
<p class="rolle"> PrIns:</p>
<br>
<p class="blokk">
Det er rørende å se det innøvd bekreftende kroppsspråket til Silver, Zorn og Marcus Hunter ... ufaste eller for stive blikk som nikker mot hverandre, samstemmige ... Jeg ser frykt på netthinnen deres. Marcus virker lettet over å ha greid å hale Silver over hit. Konsernsjefen er ikke like overbevist – de beste festene finner aldri sted på Xanadu. 
</p>
<br>
<p class="rolle"> Fort:</p>
<br>
<p class="blokk">
Sylvester Bridelden liker ikke å bli tiltalt konsernsjef når han har fri. Det roter med ansvarsfølelsen hans. Nå er han bare en celeber gjest! En fest-gjest! Venner kaller ham Silver. La gå, da, at kollegaene hans kaller ham Bry bak ryggen hans; det har han forståelse for. Det er fort gjort å snuble i disse vitenskapsgrenene som stikker ut overalt!
</p>
<br>
<p class="rolle"> PrIns:</p>
<br>
<p class="blokk">
Jeg noterer at han nipper ivrig til glasset, bare for å registrere at det er tomt. Der går han for å finne påfyll. Det er for få servitører her, Integra! Skjerpings! 
</p>
<br>
<p class="rolle"> Fort:</p>
<br>
<p class="blokk">
Ifølge samvekslingen foregår den mer høylytte feiringen på romskipene Faks Vezin, som bestyres av GlaD, Gedeloix, som bestyres av Cosmo og Eike Gram, journalist-skipet. 
Labyrint er ifølge onde tunger Integras ganske uavhengige propaganda- og pressebyrå. 
På Eike Gram konkurrerer man om å innkassere størst mulig seier på forhånd. Den største skjermen dekker hele langveggen i videovakta, og er i dette øyeblikk preget av dypgule krigstyper som hyler ut Andromeda-sveipets fortreffelighet på glitrende kosmisk sort bakgrunn. Ved det innledende sveipet tok man ikke suksessen altfor åpenlyst på forhånd. Blant de ikke-tekniske var det faktisk en god del nervøsitet. Det forestående toktet er mange ganger mer komplisert. 
Nevrotisk festivitas blant kjendisene kan tyde på at de gradvis, av mer edruelig teknisk personale, har blitt gjort oppmerksom på den forhøyede risikoen ved et tokt – «Man går ut av trans!» – kontra et sveip. 
</p>
<br>
<p class="rolle"> PrIns:</p>
<br>
<p class="blokk">
Jeg teller nitti romskip fra Forsøksordningen som danner en skipskjede ved Jupiter havn nå. Hva gjør Heringla her? Det kroneskipet må ha kommet seg hit i ly av et IP-skip. Ja, du vet at IP betyr interplanetarisk, ikke sant? IP-skip har laserkanon. Kroneskip er plombert, åpenbart med en krone da, og den laseren de har, gjør ikke en flue fortred. Om ikke fluen vil stirre strålen i senk. Men hvor dum kan en flue være? – 
Ah ... Heringla. Det første spedisjonsskipet. Det var mye morsomt toll-tull der, gitt! Før jeg ble oppdatert altså. Og der har vi Kader Anir, la meg se ... Det skipet bestyres av Spindelpolitiet, det er jo også bare et kroneskip, så ... Spindelpolitiet har tusket til seg en laserkanon! 
Tre kroneskip! Heringla, Kader Anir og der ser jeg Ozrik! Du skal heller ikke være her. 
Men ... at et etterretningsskip som Ozrik er ekvipert med en uautorisert laserkanon 
for anledningen, sjokkerer vel ingen. 
</p>
<br>
<p class="rolle"> Fort:</p>
<br>
<p class="blokk">
Her er det brudd på opptil flere direktiver. Mon det vil komme reaksjoner i pressen, 
når Eike Gram selv har blitt innvilget IP-konvoy. De har jo ikke brutt noen direktiver? 
Labyrint dekker seg bekvemt bak andres laser, legitim interesse og samfunnsoppdrag.
 Flere statsledere og representanter for andre innflytelsesrike organisasjoner er ankommet i egne skip for å gratulere og sole seg i glansen av enda én av Integras og Zenobias straks forestående bragder. Det er forståelig at politi og etterretning vil ha sin plass i solen. Men hvis Labyrints journalister peker fingre mot de lovløst priviligerte når de selv er godt plassert midt i kakefatet, hvem vil da gi dem IP-dekning ved neste begivenhet?
</p>
 <br>
 <p class="rolle"> PrIns:</p>
 <br>
 <p class="blokk">
Kan jeg føle misunnelse? Nysgjerrighet? Jeg føler noe – så nære dette ... moderskipet – Beundring? Mektige Maxim Hilaris er jo nesten to kilometer i diameter! Vi er grundig utklasset, alle sammen. (Sukk!) Maxim Hilaris med sine 80 dekk og tre fusjonsbrønner kan bære 288 av oss ... skip på skarve 90 meter, tre dekk og én fusjonsbrønn. Kroneskip, IP-skip eller stjerneskip – 
det spiller ingen rolle! Vi er søstre støpt over samme lest. 
Om jeg trodde at jeg var noe – jeg mener, Xanadu er jo tronskipet! 
Nei, jeg vender blikket innover, mot min sjelevenn ... den nyss usynlige herskerinne-aspiranten. Supra-galaktisk og det hele. 
Jeg forsøker å finne ut om hånd-til-hår-bevegelsen Zenobia stadig gjentar, er et hemmelig signal til noen? Kanskje hun sender til PeS? Ja, du får unnskylde alle disse interne forkortelsene; det er en akademisk sykdom! Integras PersonalSjef heter Lleiv Eune. Med dobbel L. Altså PeS! Hva er det for noe? Evige realfagstudenter, fortapt i en eller annen teori ... en eller annen formel de skal bevise. Zenobia har fått en alkoholfri drink; ingen C2H5OH i det glasset, nei! 
Jeg analyserer: 6cl Ingefærøl; 2cl Monin lime juice cordial; 4cl Eplemost; 2cl Blå Farris. 
Laget direkte i et høyt glass med mange isbiter i. Uten garnityr. 
En ekte Olsen-driver etter Sven Aage Jonsbråtens oppskrift, mao.
Zenobia har fikset sminken, men klærne er de samme som ved sveipet. Sveipet gjalds egentlig ikke. Det var bare lys-sjekken. Men jeg vet at i dag blir stjernetid til kosmisk tid.
</p>




        </div>


        <div class="test">Bare litt test her

        </div>






    </body>

</html>

